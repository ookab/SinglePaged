---
title: "Gradivo"
bg: green
color: white
style: justify
fa-icon: book
---

# Na kratko o bolezni

<!-- Tu pride seznam strokovnega gradiva ter predstavitev.-->

Koža je naš največji organ, ki meri približno 2 kvadratna metra in tehta okoli 10 kg, zato ni naključje, da so kožne bolezni  ene najpogostejših bolezni našega telesa. Nastanejo lahko zaradi različnih bolezni v telesu ali kot samostojna bolezen. Ena izmed najpogostejših bolezni kože je psoriaza ali luskavica.

### Psoriaza – neozdravljiva kožna bolezen
Gre za kronično bolezen z značilnimi bolezenskimi spremembami na koži _(Lunder, 2015, str.4)_. V ožjem pomenu ločimo tri kožne plasti in sicer vrhnjico ali epidermis, debelejšo usnjico ali dermis in podkožje, ki veže kožo na podlago. Gre za prekomerno razraščanje epidermalnih oziroma celic povrhnje plasti kože v kombinaciji z vnetjem vrhnjice in usnjice _(Kansky in Miljković, 2002, str. 201-208)._

_Primerjava normalne kože in kože s psoriazo_
{: .center}

![](assets/img/gradivo/koza_primerjava.jpg 'Primerjava normalne kože in kože s psoriazo'){: .image-main}

_Vir: Manhattan Dermatology Specialists (2016). Scalp Psoriasis Treatment. Pridobljeno 30.1.2018, [link](https://www.manhattandermatologistsnyc.com/scalp-psoriasis-treatment/)_
{: .center}

### Pogostost
V Sloveniji živi med 30 in 40 tisoč bolnikov z luskavico. Težko je določiti natančno številko obolelih, ker je v veliko primerih neodkrita in povzroča le manjše težave _(Mervic, 2011, v Južnič-Sotler, Kralj, Kotnik in Žunič, 2011, str. 2 )_. V svetovnem obsegu ocenjujejo da ima to bolezen okrog 2 % ljudi _(Lunder, 2015, str.4)_.

### Izgled obolele kože
Najpogosteje se kaže kot omejene rdeče nadkožne in ploščate spremembe, pokrite s srebrnimi luskami, najpogosteje na koži komolcev, kolen in lasišča, nad trtico in ledveno hrbtenico ter na koži glavice penisa. V do 30 % primerov so prizadeti tudi sklepi, pri 10 % se pojavijo težave z očmi, pogosteje pri moških _(Kansky in Miljković, 2002  str. 201-208)_.

![](assets/img/gradivo/izgled.jpg){: .image-main}

_Vir: Psoriasis: Symptom,Causes,Types & Treatment (2017). Pridobljeno 4. 3. 2018, [link](http://howtorelief.com/psoriasis-symptom-causes-treatment/)_
{: .center}

### Diagnosticiranje
Bolezen se ugotavlja z pregledom in pogovorom med  bolnikom in zdravnikom. Za samo potrditev bolezni se lahko uporabi »Psoriasis Area and Severity Index – PASI«, ki omogoča bolj natančno oceno same bolezni. Pri tem se točkuje luščenje, pordelost  in otrdelost štirih regij: glava, roke, trup in noge. Maksimalno število točk je 72, kar označuje najhujšo obliko luskavice. _(Burgdorf, Plewig, Wolff, Landthaler in Braun-Falco, 2009,  str. 506-518)_.

### Prognoza
Prognoza bolezni je seveda izredno raznolika. Odvisna je od mnogih faktorjev: starost, lokalizacija, načini zdravljenja. Včasih ostanejo individualne lezije mnoga leta, v določenih drugih primerih pa na mestu starih lezij nastanejo nove. Pri nekaterih lahko nastopi celo večletno zatišje, vendar hkrati poznamo tudi primere, pri katerih se bolezen progresivno slabša. _(Burgdorf, Plewig, Wolff, Landthaler in Braun-Falco, 2009,  str. 506-518)_.

### Zdravljenje
Luskavica je kožna bolezen, ki ima najbolj širok spekter glede možnosti zdravljenja. Odločitev glede izbora najprimernejšega načina zdravljenja je povezana z obliko bolezni in od bolnika, njegove starosti, telesne teže, drugih bolezni... _(Kansky in Miljković, 2002, str. 201-208)_

Poznamo tristopenjsko zdravljenje: topikalno zdravljenje, fototerapija in sistemsko zdravljenje.

Tristopenjsko zdravljenje
{: .center}

![](assets/img/gradivo/zdravljenje.jpg){: .image-main}

_Vir: Psoriasis: Symptom,Causes,Types & Treatment (2017). Pridobljeno 4. 3. 2018, [link](http://howtorelief.com/psoriasis-symptom-causes-treatment/)_
{: .center}

### Življenje s psoriazo in zmanjševanje stigmatizacije
Psoriaza je bolezen, ki močno prizadene obolelega na dveh področji; fizično, predvsem pa tudi psihično. Nekateri znanstveniki psoriazo uvrščajo med novodobno socialno bolezen, ker predstavlja veliko oviro pri socialnem in družbenem življenju. Pacienti s psoriazo se morajo kljub vsakodnevnemu boju z njihovo kožo bojevati tudi z širšo in tudi ožjo družbo katere član so. Naletijo na veliko predsodkov, stigme, otroci psoriatiki tudi na posmehovanje in žaljenje s strani vrstnikov. Predsodki in stigmatiziranje s strani družbe pa so posledica nepoznavanje te bolezni.

Namen našega projekta je preprost; osveščati širšo javnost o prisotnosti in resnosti te bolezni. Če ljudje bolezen bolje poznajo, se kot bolniki lažje spoprimejo z izzivi, ki jih življenje s tako boleznijo prinaša, prav tako pa človek, ki vstopi v stik s takšnim bolnikom, lažje premaga strah in predsodke do drugačnih ter je hitreje pripravljen do komunikacije in interakcije z bolnikom, ki lahko tako živi življenje, kot vsi ostali.

Literatura:

1. _Burgdorf W H C, Plewig G. Wolff H H, Landthaler M. Braun-Falco's (2009) Dermatology. Berlin, Heidelberg : Springer Berlin Heidelberg (506-518)._
2. _Južnič-Sotlar, M., Kralj, T., Kotnik, M.M. in Žunič, V. (2011).Luskavica. Viva 210(19), priloga revije za zdravo življenje. Pridobljeno 30.1. 2018, [link](http://www.drustvo-psoriatikov.si/images/VIVA_priloga_Luskavica.pdf)._
3. _Kansky A, Miljković J. (2002). Kožne in spolne bolezni. Ljubljana: Združenje slovenskih dermatovenerologov (201-208)._
4. _Lunder, T. (2015). Vse, kar ste želeli vedeti o zdravljenju luskavice. Ljubljana: AbbVie Biofarmacevtska družba, d. o. o._

