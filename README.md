Spletna stran projekta OOKAB
============================

_Osveščanje O Kožnih Boleznih_

## Opis

Gre se za ŠIPK projekt, kjer študenti iz različnih fakultet poskušamo izdelati izobraževalno gradivo za osveščanje mladine glede problematike kožnih bolezni, s poudarkom na psoriazo.

V duhu odprtega delovanja je celotna spletna stran, vključno z njeno izvorno kodo, na voljo javnosti.

## Zakaj javna dostopnost?

Dandanes je prisotnost v digitalni domeni že skorajda nujna za obče priznanje projekta, zato se morajo s tem ukvarjati tudi interesne skupine, katerih administracija, dizajn in programiranje niso njihovo poslanstvo. Najemanje zunanjih izvajalcev tipično prinaša dodatne stroške, ki omejujejo delovanje projekta, v primeru samoiniciativne izdelave pa nasičenost trga z napol brezplačnimi rešitvami tipično doprinese več težav kot pa jih te rešijo.

Prav tako bi morali v raziskovalni sferi dati večji poudarek na dostopnost informacij skozi daljše časovno obdobje, kajti pravo vrednost zbranega gradiva bodo občutile šele prihodnje generacije, internet pa je dokaj neusmiljeno okolje za obstoj.

Z objavo našega gradiva želimo prihodnjim projektom olajšati pot do svoje lastne, trajnostne, spletne strani.

## Licenca

Vso gradivo, objavljeno na repozitoriju, vključno z izvorno kodo spletne strani, je pod [MIT licenco](https://opensource.org/licenses/MIT).

Kljub permisivni licenci pa moramo biti odgovorni pri objavi in obdelavi same vsebine, ki je objavljena na spletni strani - ta se naj uporablja izključno za izobraževalne namene.

Kakršnakoli obdelava, citiranje, ali spreminjanje vsebine za škodljive ali tržne namene ni dovoljena in je na slovenskem področju pravno urejena z
* [Zakonom o avtorskih in sorodnih pravicah (ZASP)](http://www.pisrs.si/Pis.web/pregledPredpisa?id=ZAKO403)
* [Zakonom o varstvu osebnih podatkov (ZVOP-1)](http://pisrs.si/Pis.web/pregledPredpisa?id=ZAKO3906)

To velja tako za avtorje spletne strani, kot tudi za vse druge uporabnike, ki na kakršenkoli način uporabljajo bodisi vsebino ali izvorno kodo te strani.

## Uporabljene storitve in programska oprema

Spletna stran je zasnovana izključno statično, brez potrebnih aktivnih komponent s strani strežnika (kot so php, podatkovne baze, itd.). Za lažje urejanje spletne strani se uporablja generator statičnih spletnih strani [Jekyll](https://jekyllrb.com/).

Izgled spletne strani temelji na [SinglePaged temi](https://github.com/t413/SinglePaged).

Readme same teme je dostopen na korenu repozitorija pod [TEMPLATE-README.md](TEMPLATE-README.md).
